<div class="news__title text-center p-3">
<h5 class="biography__title" style="text-align: center;"><strong>بازگشت به وطن</strong></h5>
</div>
<div class="news__content py-3 biography__text">
<p style="text-align: right;">حضرت آیت الله العظمی محقق کابلی (مد ظله العالی) قریب به بیست سال تحصیل، تحقیق ،تدریس، در حوزه علمیه نجف اشرف و در سایه عنایت خداوند و توجهات ائمه اطهار (علیهم السلام) وبه برکت سال ها توسل، زیارت و دعا، همراه با تهذیب نفس به مرحله اجتهاد رسیده است. در تاریخ 22/12/1351 با کوله باری از علم و معرفت و اندوخته های عظیم علوم اسلامی و دینی عازم وطن خویش می شود. این بازگشت یک بازگشت عادی و معمولی نیست بلکه بازگشت تاریخی و سرنوشت ساز است. در یک جامعه تحول ایجاد می کند و افق های تازه ای را در خود باوری، اعتماد به نفس، وحدت و هماهنگی مردم جامعه خویش ایجاد می کند.</p>
<br />
<p style="text-align: right;">حضرت آیت الله العظمی محقق کابلی (مد ظله العالی) مصداق کامل آیه شریفه &laquo; نفر&raquo; است که با بازگشت خود فصل جدیدی را در بین مردم و سرزمین خویش باز می کند.</p>
<br />
<p style="text-align: right;">او بعد از سال ها تحمل غربت، زهد وتقوا، جهد و تلاش با اندوخته های علوم دینی ومعارف الهی، به وطن بازگشته است تا به گسترش و ترویج علوم اسلامی و معارف اهلبیت (ع) در بین مردم خود بپردازد. و حس خود باوری واعتماد به نفس، همراه با دین داری و دین باوری را در جامعه خویش شکوفا سازد. بی جهت نیست که مردم آگاه و مشتاق به علم و علماء به محض خبر ورود ایشان به خاک افغانستان با 150 ماشین (موتر) از شهر کابل تا غزنی و تا قندهار به استقبال معظم له شتافتند. این استقبال چنان پرشکوه و با عظمت و کم نظیر است که تمام مردم کابل و دولت وقت افغانستان را در هاله ای از بهت و تحیر فرو می برد.</p>
</div>