<div class="news__title text-center p-3">
<h5 class="biography__title" style="text-align: center;"><strong>مرجعیت</strong></h5>
</div>
<div class="news__content py-3 biography__text">
<p style="text-align: right;">با توجه به اینکه شیعیان افغانستان اعتقاد و اطمینان کامل به اخلاص، صداقت، تقوا، تعهد، فضل وعلم حضرت آیت الله العظمی محقق کابلی(مدظله العالی) داشتند. بطور جدی از معظم له تقاضا نمودند، که در شرایط فعلی افغانستان و به خاطر ضرورت های شرعی و ملی که ایجاب می کند و به دلیل جامع الشرایط بودن ایشان، رسالت سنگین و مسئولیت عظیم مرجعیت شیعیان افغانستان را بپذیرند.&nbsp; در برابر دشمنان و عاملان طرح نابودی و حذف شیعیان افغانستان، از عرصه های سیاسی، اجتماعی ، جامعه تشیع را یاری دهند با توجه به این تقاضای سراسری و جدی شیعیان افغانستان به ویژه روحانیت، مدرسین و طلاب، معظم له نیز احساس تکلیف و وظیفه ای شرعی نموده در تاریخ 23/6/1373 هجری شمسی،&nbsp; این رسالت سنگین الهی را پذیرفتند.</p>
<br />
<p style="text-align: right;">حضرت آیت الله العظمی محقق کابلی(مدظله العالی) بعد از پذیرش مسؤلیت عظیم مرجعیت، درس &laquo;خارج فقه&raquo; را در حوزه علمیه قم، از&nbsp;<a href="http://mohaqeq.org/fa/picture/114.html">اول کتاب خمس(عروة الوثقی) در حسینیه نجفیها</a>&nbsp;شروع نمودند. که با استقبال گرم علماء، فضلاء، مدرسین و طلاب جوان مواجه گردید. از آنجای که معظم له در رشته های مختلف علمی چون: ادبیات عرب، اصول، فقه، رجال، کلام تسلط کافی و ید طولانی دارد لذا در تدریس نخست نظرات و دید گاه های دیگران را با دقت و قدرت علمی بررسی و تحلیل نموده سپس دید گاه خودش را بیان می فرماید. معظم له بعد از پذیرش مرجعیت بدون وقفه(غیر از ایام تعطیل حوزه) مشغول تدریس فقه می باشد و تا کنون کتاب های خمس، اجتهاد و تقلید، و کتاب طهارت ....را تدریس نموده و بنا به اقتضاء شرایط افغانستان وضرورت قضای &laquo;کتاب قضاء&raquo; را نیز تدریس نموده است.</p>
<br />
<p style="text-align: right;">واقعا وجود معظم له تحول بزرگی را در جامعه ی شیعه ی افغانستان به وجود آورده ، برای علماء روح امید و برای جوانان شور و نشاط و برای ملت آگاهی به مسائل شرعی به ارمغان آوردند.</p>
<br />
<p style="text-align: right;">بعد از مرجعیت ایشان هزاران استفتاء از مهاجرین افغانستانی مقیم جمهوری اسلامی ایران ، پاکستان، کشور های عربی، اروپای، شرق آسیا و ... &nbsp;همچنین از داخل افغانستان صورت گرفته وتو سط واحد پاسخ به سؤالات دفتر ایشان با نظارت مستقیم معظم له پاسخ داده شده و از این طریق بسیاری از ابهامات و مسائل شرعی حل گردید و مؤمنین به وظایف شرعیه شان آگاه شدند.</p>
<br />
<p class="left" style="text-align: right;">ادام الله افاضاته و ظله علی رؤوس المسلین</p>
</div>